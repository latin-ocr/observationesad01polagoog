32

De cognatione, quae inter hos codices intercedat, accurate
statuere res est difficillima, et ita comparata, ut ipsis codicibus
non inspectis de ea re nihil certi pronuntiari possit. Sufficiat

igitur in universum monuisse, caeteris longe esse uberiores in-
tegrioresque M, H et Q. Optimus omnium est M, quo magis
dolendum est, iam ad a. vs. 217 adscribere debuisse in sua colla-
tione Oobetum, v. cl. „abhinc desiderantur fere prorsus scholia illa,
inquibus antiquorum grammaticorum coniecturae et priscorum
librorum lectiones commemorantur. Nullae huius generis ani-
madversiones reperiuntur ad libros ζ, η, θ, reliqua scholia

conspirant fere cum Vulgatis‚ quae breviora vocantur, ac prae-
terea nullius sunt pretii'q Proxime ad horum trium codicum
praestantiam accedunt T, qui et ipse in ξ. 67 desinit3 R, γ
„qui scholia antiqua continet in quatuor primas Odysseae rhap-
sodias;'' D, „cum scholiis copiosis ad rhapsodias tres primas,
rarioribus ad d (ubi recentior manus incipit), usquead κ. prope
nullis ad rhapsodias reliquas;'' et S, cum scholiis bonis et an-
tiquis usque ad γ. 48. Ex his optimus est T, cuius scholia
plurima sunt ex genere mythologice et eorum grammaticorum,

· qui λυτικοὶ et ἐνστατικοὶ dicuntur, etqui codex, ut Diodor-

fius vere observat, aliqua ex parte similis est Ambrosiano Q,
ita tamen, ut non ab illo pendeat, sed contra saepe sit multo
quam Q integrior. Cuius rei luculentum exemplum prolerre
possum in scholio, ex Porphyrio petito, ad r. 281, de voc.
electo (p. 272, l. 23 seqq.) quod in EPQT servatum est, sed
longe emendatissime et integerrime in T, ut apparet ex cod.
Parisino scholiorum in Iliadem, nr. 2679 (ap. Cramerum, Aneod.
Par. ΙΠ. p. 17) qui in fronte huius scholii nomen Porphyrii
exhibet, quocum fere ad verbum consentit T. Contra non ne-
gabo quidem, quod Dindorfius de cod. D praedicavit: „est
optimae notae liber, qui non solum Porphyrii nomen scholiis
multis, ubi eius memoria in aliis codicibus excidit, adscriptum
servavit, sed etiam multum confert ad aliorum codicum scholia
vel emendanda vel redintegranda,'' -— haec igitur non nego,

 

